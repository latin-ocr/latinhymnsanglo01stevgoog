Aucto-saxon uruunuruu. 159 .

[YMNUS IN PASCHA AD PRIMAM.]¹

Chorus nove Hierusalem
Nova meli dulcedinem
Promat colens cum sobriis
Paschale festum gaudiis.

Quo Christus invictus Leo
Dracone surgens obruto
Dum voce viva personat
A morte functos excitat.

Quam devorarat improbus
Predam refundit tartarus
Captivitate libera ·
Jesum secuuntur agmina.

Triumphat ille splendide
Et dignus amplitudine
Soli polique patriam
Unam facit rempublicam.

Ipsum canendo supplices
Regem precemur milites
Ut in suo clarissimo
Nos ordinet palatio.

Per secla mete nescia
Patri supremo gloria
Honorque sit cum Filio
Et Spiritu paracleto. Amen.

¹ cort. MS. Vecp. D. xii

 

